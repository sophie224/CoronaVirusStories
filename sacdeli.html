<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <div>
        <div>
            <img src="./img/6.jpg" alt="">

        </div>
        <p>
            ოქტომბრის ბოლოს ბაღდათის სასწრაფო სამედიცინო დახმარების ექიმის სიკვდილის ამბავი მთელ რაიონს მოედო. იმედი მოგვიკვდაო, ასე გლოვობდნენ ბაღდათელები, იმიტომ რომ როცა არ უნდა დასჭირვებოდათ, სადაც არ უნდა დასჭირვებოდათ, როგორ ამინდშიც არ უნდა დასჭირვებოდათ, ნათია მათთან ჩნდებოდა.
            ტატიანა ხუსკივაძე, ნათიას კოლეგა, ამბობს, ვეხუმრებოდი ხოლმე, ნუ მიაჩვიე მეზობლები ასეთ ყურადღებასო, „მაგრამ სხვანაირად არ შეეძლო. საკუთარი თავი არ ადარდებდა, მთავარი იყო, სხვას არ გასჭირვებოდა რამე“.
            ტატიანამ და ნათიამ 14 წელი ერთ ცვლაში იმუშავეს. ნათია მეხუთე ბრიგადის ექიმი იყო, ტატიანა - მეექვსესი. ერთად მუშაობდნენ ნათია და ტატიანა საავადმყოფოშიც. ფრთა მომტყდაო, ამბობს ტატიანა.
            „კლინიკაში რომ პაციენტი ეგულებოდა, სახლში წასული, უკან, კლინიკაში ბრუნდებოდა. საკუთარი თვალით თუ არ ნახავდა როგორ იყო, ვერ მშვიდდებოდა. არადა, სულ არ იყო ვალდებული, რადგან კლინიკაში სხვა ექიმი მორიგეობდა. ასე იყო სასწრაფოზე მორიგეობის დროსაც: სხვა რომ 10-15 წუთში მოილევდა გამოძახებას და ავადმყოფთან ურთიერთობას, ის შესაძლოა მთელი საათი გაჩერებულიყო და სანამ ბოლომდე არ დარწმუნდებოდა, რომ ყველაფერი რიგზე იყო, არაფრით წამოვიდოდა. ნებისმიერ დროს, ვისაც კი რამე გაუჭირდებოდა, დღე იყო თუ ღამე, ნათიას ეძახდნენ. აქაც, კლინიკაში, როცა ნათია იყო მორიგე, ყველა იმედიანად იყო, ე.ი. ყურადღება არავის მოაკლდებოდა“.
        </p>
    </div>
</body>
</html>